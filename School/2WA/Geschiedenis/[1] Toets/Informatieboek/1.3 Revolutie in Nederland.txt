𝗜𝗻 𝗱𝗲𝘇𝗲 𝗽𝗮𝗿𝗮𝗴𝗿𝗮𝗮𝗳 𝗹𝗲𝗲𝗿 𝗷𝗲:
• waarom en hoe burgers in opstand kwamen
• welke politieke veranderingen plaatsvonden
  vanaf 1795
• welke invloed de Fransen hadden in Nederland

Kenmerkend aspect: het streven naar grondrechten
en naar politieke invloed in de Franse en Bataafse
Revolutie

𝗗𝗲 𝗽𝗮𝘁𝗿𝗶𝗼𝘁𝘁𝗲𝗻𝗼𝗽𝘀𝘁𝗮𝗻𝗱
In Nederland ontstond in 1781 een beweging van voor-
standers van democratie. Ze noemden zich 𝗽𝗮𝘁𝗿𝗶𝗼𝘁𝘁𝗲𝗻.
Ze vonden dat het slecht ging met de Republiek en
gaven de stadhouder en de regenten de schuld. Volgens
hun leider, Joan Derk van der Capellen tot den Pol,
waren de Nederlanders 'de ware eigenaren' van het
land. Hij wilde een opstand beginnen tegen de Oranjes.
Veel burgers sloten zich aan bij de patriotten. In 1786
jaagden ze in enkele steden de regenten uit het stad-
huis en namen de macht over. Stadhouder Willem V
vluchtte vanuit Den Haag naar Nijmegen, maar zijn
positie werd hersteld door de koning van Pruisen.
Pruisische soldaten jaagden duizenden patriotten op
de vlucht naar Frankrijk.

𝗩𝗮𝗻 𝗿𝗲𝗽𝘂𝗯𝗹𝗶𝗲𝗸 𝘁𝗼𝘁 𝗙𝗿𝗮𝗻𝘀𝗲 𝗽𝗿𝗼𝘃𝗶𝗻𝗰𝗶𝗲
Veel patriotten keerden terug toen een Frans leger in
1795 de Republiek veroverde. Daarmee begon de Bataafse
Revolutie. Willem V vluchtte naar Engeland, waarna de
patriotten de Bataafse Republiek uitriepen. Met 𝗮𝗹𝗴𝗲𝗺𝗲𝗲𝗻 
𝗸𝗶𝗲𝘀𝗿𝗲𝗰𝗵𝘁 voor mannen werd een parlement gekozen dat
in 1798 een grondwet invoerde (afbeelding 15)
Nederland werd een democratie en een 𝗲𝗲𝗻𝗵𝗲𝗶𝗱𝘀𝘀𝘁𝗮𝗮𝘁,
waarin gemeenten en provincies moesten gehoorza-
men aan het landsbestuur: de 𝗿𝗶𝗷𝗸𝘀𝗼𝘃𝗲𝗿𝗵𝗲𝗶𝗱 (het 𝗥𝗶𝗷𝗸).
In 1806 regelde een wet dat de overheden van gemeen-
ten en provincies scholen gingen stichten, net als de
rijksoverheid. Maar al deze 𝗼𝗽𝗲𝗻𝗯𝗮𝗿𝗲 𝘀𝗰𝗵𝗼𝗹𝗲𝗻 kwamen
onder toezicht van de onderwijsinspectie van het Rijk.
In 1805 hief Napoleon de Bataafse Republiek op. Dat
was het einde van de Bataafse Revolutie. Zijn broer
Lodewijk Napoleon werd koning van het Koninkrijk
Holland (afbeelding 12).
In 1810 werd Nederland door Napoleon 𝗶𝗻𝗴𝗲𝗹𝗶𝗷𝗳𝗱 bij
Frankrijk. Nederland werd toen onder dwang opgeno-
men in de Franse staat, maar niet voor lang. In 1813
jaagden Russische en Pruisische troepen de Fransen
weg uit Nederland.

𝗛𝗲𝘁 𝘃𝗲𝗿𝗵𝗮𝗮𝗹 𝘃𝗮𝗻 𝗚𝗼𝗲𝗷𝗮𝗻𝘃𝗲𝗿𝘄𝗲𝗹𝗹𝗲𝘀𝗹𝘂𝗶𝘀
Stadhouder Willem V was getrouwd met Willhelmi-
na van Pruisen, de zus van de Pruisische koning.
op 28 juni 1787 wilde de prinses in het geheim
terugkeren naar Den Haag om het verzet tegen de 
patriotten te organiseren. Maar vlak na Schoonho-
ven werd ze tegengehouden. Bij de Goejanverwelle-
sluis moest ze wachten tot het bestuur van Holland
haar toestemming gaf om door te reizen naar Den
Haag (afbeelding 14). 's Avonds besloot Wilhelmina
terug te keren naar Nijmegen. Ze vroeg haar broer 
om militair in te grijpen. Het pruisische leger dat op
13 september de Republiek binnentrok, versloeg de
patriotten in korte tijd.

𝗗𝗲 𝗙𝗿𝗮𝗻𝘀𝗲 𝘁𝗶𝗷𝗱
De jaren 1795-1813 staan bekend als de 𝗙𝗿𝗮𝗻𝘀𝗲 𝘁𝗶𝗷𝗱
omdat Nederland toen onder sterke Franse invloed
stond. In die tijd zijn veel vernieuwingen ingevoerd.
Onhandige lokale maten en gewichten werden vervangen
door de meter, de liter en de gram. Een gehate vernieu-
wing was de militaire dienstplicht, waardoor duizenden
Nederlanders moesten vechten in het Franse leger.
Ook voerde Napoleon in Nederland zijn burgerlijk recht
in, waardoor de gelijke rechten en plichten van alle
Nederlanders werde vastgelegd. Belangrijk was ook de
invoering van de burgerlijke stand: de administratie van
gegevens van burgers. Daardoor moest iedere
Nederlander een achternaam hebben.

𝗦𝗮𝗺𝗲𝗻𝘃𝗮𝘁𝘁𝗶𝗻𝗴
• Patriotten waren ontevreden over het bestuur van
  de stadhouder en de regenten. Ze grepen in 1786
  de macht in steden, maar werden in 1787 wegge-
  jaagd.
• De Bataafse Revolutie begon toen patriotten in 1795
  met Franse hulp de macht grepen in Nederland en
  de Bataafse Republiek uitriepen. Nederland werd
  in 1798 een eenheidsstaat met een democratische 
  grondwet. In 1805 eindigde de democratie en de
  Bataafse Revolutie. Nederland werd in 1806 het
  Koninkrijk Holland. Van 1810 tot 1813 was Nederland
  deel van Frankrijk
• Onder Franse invloed vonden vanaf 1795 veel ver-
  nieuwingen in Nederland plaats.

𝗔𝗳𝗯𝗲𝗲𝗹𝗱𝗶𝗻𝗴 𝗜𝗻𝗳𝗼𝗿𝗺𝗮𝘁𝗶𝗲
12 Intocht van koning Lodewijk Napoleon, Amsterdam, 1808 (Langendijk, 1810).

13 Dansen om de vrijheidsboom (paal met vrij-
   heidssymbolen), Middewlburg, 1795 (De Bruijn, omstreeks 1795).

14 Wilhelmina moet wachten (Lehman, omstreeks 1787).

15 Het parlement vergadert (Bulthuis, 1796).