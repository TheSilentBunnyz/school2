𝗜𝗻 𝗱𝗲𝘇𝗲 𝗽𝗮𝗿𝗮𝗴𝗿𝗮𝗮𝗳 𝗹𝗲𝗲𝗿 𝗷𝗲:
• hoe het ging met de Nederlandse economie
• welke sociale verhoudingen er waren in Frankrijk
• welke nieuwe ideeën ontstonden

𝗗𝗲 𝗡𝗲𝗱𝗲𝗿𝗹𝗮𝗻𝗱𝘀𝗲 𝗲𝗰𝗼𝗻𝗼𝗺𝗶𝗲
Langs de rivier de Vecht staan tussen Utrecht en
Amsterdam veel mooie oude huizen (afbeelding 3). Ze
zijn in de 17e en 18e eeuw gebouwd voor families van
rijke handelaren en regenten uit Amsterdam. Zij waren
in de 17e eeuw rijk geworden en leenden hun geld nu 
uit tegen rente.
Met de rest van de Nederlandse economie ging het
slecht in de 18e eeuw. De nijverheid en handel gingen
achteruit. Bedrijven maakten minder winst en er 
kwam steeds meer werkloosheid en armoede.
De 18e eeuw staat bekend als de pruikentijd of de 𝘁𝗶𝗷𝗱 
𝘃𝗮𝗻 𝗽𝗿𝘂𝗶𝗸𝗲𝗻 𝗲𝗻 𝗿𝗲𝘃𝗼𝗹𝘂𝘁𝗶𝗲𝘀. Voor aanzienlijke mannen
was het dragen van een pruik toen namelijk in de 
mode (afbeelding 4 en 5).

𝗗𝗲 𝗙𝗿𝗮𝗻𝘀𝗲 𝘀𝗮𝗺𝗲𝗻𝗹𝗲𝘃𝗶𝗻𝗴
In Frankrijk bloeiden na 1700 de handel en nijverheid.
In de havens kwamen schepen aan met suiker, koffie, tabak en katoen (afbeelding 5). In de steden werden
burgers rijk, maar ze hadden minder rechten dan de geestelijken en de edelen. Er was veel armoede onder
Franse arbeiders en boeren.
Frankrijk had een 𝘀𝘁𝗮𝗻𝗱𝗲𝗻𝗺𝗮𝗮𝘁𝘀𝗰𝗵𝗮𝗽𝗽𝗶𝗷. De bevolking
was verdeeld in drie standen: de geestelijken vormden
de eerste stand, de adel vormde de tweede stand en de 
rest van de bevolking vormde de derde stand.
Leden van de eerste en tweede stand hadden privileges.
Ze betaalden bijvoorbeeld niet of nauwelijks belasting.
Alleen edelen konden de goed betaalde overheidsba-
nen krijgen. Het gewone volk betaalde vrijwel alle
belasting.

𝗛𝗲𝘁 𝘃𝗲𝗿𝗵𝗮𝗮𝗹 𝘃𝗮𝗻 𝗘𝗶𝘀𝗲 𝗘𝗶𝘀𝗶𝗻𝗴𝗮
Een Friese dominee voorspelde in 1774 de ondergang
van de wereld. De aarde zou uit haar haar baan geslingerd
worden en verbranden in de zon. Deze voorspelling
veroorzaakte paniek, maar Eise Eisinga uit Franeker
geloofde er niets van. Hij wilde ook dat mensen zelf nadachten over de 
beweging van planeten. Daarom bouwde hij in zijn 
huiskamer een planetarium. In het plafond maakte
hij gleuven waaruit bolletjes staken die de planeten 
voorstelden. In het midden hing de zon. Met een
raderwerk boven het plafond bootste hij de beweging
van de planeten na. Het planetarium van Eisinga
werkt nog steeds. Het is nu een museum.

𝗡𝗶𝗲𝘂𝘄𝗲 𝗶𝗱𝗲𝗲𝗲̈𝗻
In 𝘄𝗲𝘀𝘁𝗲𝗿𝘀𝗲 (West-Europese en Noord-Amerikaanse)
landen was het normaal om te geloven wat bestuur-
ders en geestelijken zeiden. Maar in de 18e eeuw wilde
een groep mensen dat niet meer. Ze vonden dat de 
samenleving moest veranderen.
Zo onstond het idee dat alle mensen gelijk zijn ge-
boren. Daarom moesten ze dezelfde rechten hebben:
𝗺𝗲𝗻𝘀𝗲𝗻𝗿𝗲𝗰𝗵𝘁𝗲𝗻, zoals de vrijheid van godsdienst.
Mensen wilden ook een bestuurssysteem waarbij het
volk beslist: een 𝗱𝗲𝗺𝗼𝗰𝗿𝗮𝘁𝗶𝗲. Er moest een 𝗴𝗿𝗼𝗻𝗱𝘄𝗲𝘁
komen waarin stond hoe het land werd geregeerd en
wat de 𝗴𝗿𝗼𝗻𝗱𝗿𝗲𝗰𝗵𝘁𝗲𝗻 waren: de belangrijkste rechten
van de burgers. Mensen wilden ook een 𝗿𝗲𝗰𝗵𝘁𝘀𝘀𝘁𝗮𝗮𝘁
waarin iedereen zich aan de wet moest houden, ook de
koning.

𝗦𝗮𝗺𝗲𝗻𝘃𝗮𝘁𝘁𝗶𝗻𝗴
• In de 18e eeuw ging de Nederlandse economie ach-
  teruit Er was een kleine groep van rijke families.
• In Frankrijk werden burgers rijk door de bloeiende
  handel en nijverheid. In de standenmaatschappij
  hadden de eerste en tweede stand (geestelijkheid
  en adel) privileges. De derde stand (de rest van de 
  bevolking) betaalde de meeste belasting.
• In westerse landen ontstonden nieuwe ideeën over
  de samenleving. Mensen wilden gelijkheid, vrijheid
  en een rechtsstaat met een grondwet.

𝗔𝗳𝗯𝗲𝗲𝗹𝗱𝗶𝗻𝗴 𝗜𝗻𝗳𝗼𝗿𝗺𝗮𝘁𝗶𝗲
3 Een buitenplaats aan de Vecht, 1740 (Isings, 1959).

4 De franse kroonprins Lodewijk XVI (Jason
  Schwartzman) en zijn vrouw Marie Antoinette
  (Kirsten Dunst) in het paleis van Versailles in
  1770 (foto uit de film 𝙈𝙖𝙧𝙞𝙚 𝘼𝙣𝙩𝙤𝙞𝙣𝙚𝙩𝙩𝙚, 2006).

5 Haven van Marseille (Vernet, 1754). (ALS JE MEER INFORMATIE WILT, KIJK IN HET BOEK)

6 Eise Eisinga (Van der Kooi, 1827).

7 Planetarium van Eise Eisinga in Franeker (2018).
